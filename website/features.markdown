---
layout: page
title: Funzionalità
---

*Meistru!* vuole essere un'applicazione semplice che fa quello che serve al momento giusto. Il Maestro può registrare le informazioni salienti di ogni brano del repertorio e organizzare le scalette delle esibizioni. Durante le prove o i concerti può far suonare le note dell'accordo iniziale con la semplice pressione di un tasto. Il tema scuro impedisce l'effetto "fari nella notte" quando ci si esibisce in penombra.

Non trovi la funzionalità che vorresti? Potrebbe essere già [pianificata per le prossime versioni](/next).

## Gestione del repertorio
<img src="/images/repertorio.png" class="preview">
Tutti i brani vengono gestiti nel Repertorio.

Ogni brano è caratterizzato da un titolo, un campo per gli autori e uno per annotazioni varie: può contenere la presentazione per il pubblico, o promemoria per l'esecuzione, o qualsiasi cosa possa venire utile al Maestro nello svolgimento delle sue funzioni.

&Egrave; anche possibile scattare una foto del primo rigo dello spartito, che verrà mostrato assieme all'accordo iniziale.

---
<img src="/images/visualizza_brano_repertorio.png" class="preview">
Dal repertorio è possibile selezionare un brano per accedere a tutte le informazioni ad esso collegate.

L'accordo iniziale viene mostrato in evidenza, e dei pratici pulsanti permettono di riprodurre la nota di ogni reparto senza pensieri.

---
<img src="/images/modifica_brano.png" class="preview">
L'inserimento e la modifica dei brani è triviale. A parte il titolo tutti gli altri campi sono opzionali e vanno compilati solo se se ne sente il bisogno.

---
<img src="/images/aggiunta_nota.png" class="preview">
La gestione dell'accordo iniziale cerca di essere il più semplice possibile. Se si è configurata la formazione predefinita nelle impostazioni (vedi sotto) ogni nuovo brano viene impostato con i reparti già selezionati, e basta soltanto impostare le singole note.

Ogni voce può venire assegnata a un sottoreparto: selezionando i valori numerici si otterranno etichette del tipo *Tenori 1* o *Soprani 2*, mentre se lo si omette si avranno nimi semplici come *Bassi* o *Contralti*.

---
## Gestione dei concerti
<img src="/images/modifica_concerto.png" class="preview">
I vari brani possono essere inseriti all'interno di uno o più concerti. Questo eprmette di organizzare meglio il proprio repertorio e pianificare l'attività durante le prove.

---
<img src="/images/modalita_concerto.png" class="preview">
Quando si seleziona un'esecuzione è possibile impostare la **Modalità Concerto**: vengono nascoste tutte le distrazioni e viene mostrato esclusivamente l'elenco dei brani da eseguire.

Quando l'applicazione è in modalità Concerto si riapre sempre sulla stessa pagina, anche se l'applicazione viene chiusa forzatamente: in questo modo il Maestro deve solo preoccuparsi di aprire l'app al momento giusto, senza timore di dover perdere tempo a tornare al punto giusto se l'avesse chiusa per sbaglio.

---
<img src="/images/visualizza_brano_concerto.png" class="preview">
In modalità Concerto anche i brani vengono presentati in forma semplificata, per avere sempre tutto sotto controllo evitando inutili distrazioni.

---
## Impostazioni generali
<img src="/images/impostazioni.png" class="preview">
A seconda delle preferenze personali è possibile visualizzare le note con la notazione latina (Do, Re, Mi...) o anglosassone (C, D, E...).

&Egrave; anche possibile definire la formazione standard del proprio coro, indicando i reparti da cui è composto. Così facendo, quando si vuole creare un nuovo brano le voci saranno già precompilate e basterà modificare le singole note. Nel caso un brano abbia reparti strutturati in maniera differente sarà sempre possibile aggiungere o eliminare voci dall'accordo iniziale.